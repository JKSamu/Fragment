<resources>



    <string name="app_name">Fragment_1</string>

    <!-- TODO: Remove or change this placeholder text -->
    <string name="fragment_1">আফগানিস্তানের বিপক্ষে ম্যাচে চোট পেয়ে খুঁড়িয়ে রান নিচ্ছিলেন মাহমুদউল্লাহ। ব্যাপারটা ভাবিয়ে তুলেছিল সবাইকে। চোটের অস্বস্তির পরেও তাঁর ২৭ রান কিন্তু পরিস্থিতি বিচারে দারুণ গুরুত্বপূর্ণ। কিন্তু ফিল্ডিংয়ের সময় তাঁর মাঠে না থাকা দুশ্চিন্তা আরও বাড়িয়ে দিয়েছিল তবে কী গুরুতর চোটে পড়লেন বাংলাদেশের অন্যতম সেরা এই তারকা? তবে ইংল্যান্ড থেকে যে খবর এসেছে, তাতে স্বস্তির নিশ্বাস ফেলতে পারেন সবাই। খুব বড় চোটে পড়েননি মাহমুদউল্লাহ। বাংলাদেশের ফিজিও থিলান চন্দ্রমোহন জানিয়েছেন, কাফ মাসলে চোট পেয়েছ মাহমুদউল্লাহ। চোটটি খুব গুরুতর কিছু নয়। ‘গ্রেড ওয়ান’ ধরনের। আগামী কয়েক দিন বিশেষ পর্যবেক্ষণে থাকবে সে। বাংলাদেশের পরের ম্যাচে তাঁর খেলা নির্ভর করছে চোট সেরে ওঠার ওপর। বাংলাদেশের মিডল অর্ডার মাহমুদউল্লাহর ওপর অনেকটাই নির্ভরশীল। প্রথম ম্যাচে দক্ষিণ আফ্রিকার বিপক্ষে ৩৩ বলে ৪৬ করেছিলেন তিনি। মাঝে রান না পেলেও অস্ট্রেলিয়ার বিপক্ষে ৫০ বলে ৬৯ করে নিজেকে দারুণভাবে ফিরিয়েছিলেন বিশ্বকাপে বাংলাদেশের পক্ষে প্রথম দুই সেঞ্চুরির মালিক এই ব্যাটসম্যান।</string>

    <string name="fragment_2">শিক্ষার মান উন্নয়নে প্রয়োজনে বিদেশ থেকে শিক্ষক আনার কথা বলেছেন অর্থমন্ত্রী আ হ ম মুস্তফা কামাল। বাজেট বক্তৃতায় এ কথা জানানোর পর এ নিয়ে বিভিন্ন মহলে নানামুখী আলোচনা হচ্ছে। কী পদ্ধতিতে, শিক্ষার কোন পর্যায়ে বিদেশি শিক্ষক আনা হবে, সে ব্যাপারেও রয়েছে ধোঁয়াশা। বাংলাদেশের শিক্ষার মান নিয়ে অভিযোগ রয়েছে। শিক্ষাব্যবস্থায় মান নিয়ে প্রশ্ন ওঠার মধ্যেই নিত্যনতুন পরীক্ষণ, বদলে যাওয়া নীতি এবং শিক্ষক নিয়োগ দুর্নীতি, প্রশ্নপত্র ফাঁস ও কোচিং–বাণিজ্য শিক্ষার মানকে নাজুক করেছে। অর্থমন্ত্রী বিদেশ থেকে শিক্ষক আনার কথা বললেও শিক্ষা মন্ত্রণালয় বলছে, এটা শুধুই একটি উপমা। বিদেশ থেকে শিক্ষক এনে শিক্ষা দেওয়ার মাধ্যমে দেশীয় শিক্ষকদের কাজের সুযোগ তাঁরা নষ্ট করতে চান না। পরিস্থিতিতে শিক্ষার উন্নয়নে সরকারের এই উদ্যোগকে সাধুবাদ জানালেও এই উদ্যোগের চ্যালেঞ্জ নিয়ে উদ্বেগ জানান বিশেষজ্ঞরা। তাঁরা মনে করেন, বিদেশ থেকে শিক্ষক আনার ক্ষেত্রে যাচাই-বাছাই, নীতিনির্ধারণ ও কর্মপদ্ধতি চূড়ান্ত করতে হবে। প্রয়োজন অনুযায়ী ব্যবস্থা নিতে না পারলে সুফল পুরোপুরি আসবে না। তাঁরা মনে করেন, বিদেশ থেকে শিক্ষক আনার আগে শিক্ষক নিয়োগে দুর্নীতি, শিক্ষা–বাণিজ্য এবং ক্রমে দরিদ্রদের নাগালের বাইরে নিয়ে যাওয়া শিক্ষাব্যবস্থাকে ঢেলে সাজাতে হবে। শিক্ষার বর্তমান পরিস্থিতির মধ্যেই ২০১৯-২০ অর্থবছরের বাজেট ঘোষণায় অর্থমন্ত্রী শিক্ষার মান উন্নয়নে প্রয়োজনে বিদেশ থেকে শিক্ষক আনার বিষয়টি তুলে আনেন। বাজেট বক্তৃতায় ১৮০০ শতকের (শাসন আমল ১৮৬৮ থেকে ১৯১২) জাপানের সম্রাট মেইজির উদাহরণ দিয়ে বলা হয়, সে সময় পাশ্চাত্যের শিক্ষক এনে জাপানের শিক্ষাব্যবস্থাকে পুনর্গঠন করা হয়, যা পরে জাপানকে জ্ঞান–বিজ্ঞানে একটি সফল রাজ্যে পরিণত করে। বাজেট বক্তৃতায় অর্থমন্ত্রী বলেন, ‘আঠারো শতকের শেষার্ধে মেইজি পুনর্গঠন শুরুর আগে জাপান ছিল জ্ঞান-বিজ্ঞানে একটি পশ্চাৎপদ দেশ। সম্রাট মেইজি জাপানিজদের, এমনকি রাজপুত্রকেও মার্কিন যুক্তরাষ্ট্রসহ পশ্চিমা দেশগুলোয় পাঠিয়ে পাশ্চাত্য শিক্ষা ও প্রযুক্তিজ্ঞান আহরণ করার তাগিদ দেন। সম্রাট মেইজি বুঝতে পারলেন, জাপানে ছাত্রের অভাব নেই। অভাব আছে উপযুক্ত শিক্ষকের। তাই তিনি পাশ্চাত্য দেশসমূহ থেকে বিভিন্ন প্রযুক্তিনির্ভর কয়েক হাজার শিক্ষককে জাপান নিয়ে এলেন জাপানের শিক্ষাব্যবস্থাকে সময় উপযোগী করে তোলার জন্য। এরূপ প্রাজ্ঞ ও দূরদর্শী নীতির কারণে জাপান শুধু পশ্চিমাদের সমকক্ষ হয়েই থাকেনি, বরং সারা বিশ্বে সবার আগে শতভাগ শিক্ষিতের দেশ হওয়ার গৌরব লাভ করেছে। আমাদের মাননীয় প্রধানমন্ত্রী শেখ হাসিনাও শিক্ষাকে সর্বাধিক গুরুত্ব প্রদান করেছেন। দক্ষ জনশক্তি তৈরির উদ্দেশ্যে শিক্ষার সার্বিক মানোন্নয়নে, শিক্ষাক্ষেত্রে বৈষম্য দূরীকরণ, গুণগত উৎকর্ষ সাধন ও শিক্ষা সম্প্রসারণের লক্ষ্য নির্ধারিত হয়েছে। আমরা মনে করি, সম্রাট মেইজিকে অনুসরণ করার সময় আমাদেরও এসেছে।’</string>

    <!-- TODO: Remove or change this placeholder text -->
    <string name="hello_blank_fragment">Hello blank fragment</string>
</resources>
